---
date: 2017-04-05 01:10
title: "Relacja z konferencji 4developers"
layout: post
description: Recenzja z konferencji 4developers
tags: mksiazek dsp2017-mateusz konferencja
category: dsp2017-mateusz
author: mksiazek
comments: true
---

![4developers]({{ site.url }}/assets/images/2017/04/4developers/1.jpg)
Tegoroczna konferencja 4developers za nami, uważam ją za bardzo udaną, a głównie dzięki temu, że wyciągnąłem wnioski
z mojego udziału na Boiling Frogs i przygotowałem [swoją agendę](http://devenv.pl/dsp2017-mateusz/2017/03/28/4developers-agenda.html)
już wcześniej. Oczywiście w trakcie konferencji było trochę "adżajl" bo zdarzyło się, że uczestniczyłem w niektórych
innych prelekcjach niż zakładałem ;-)

# Moja ścieżka
##### badass.js (Bottega IT Minds)
Z mojej perspektywy pierwsza prezentacja tego dnia wpisuje się ideę *Sofware Craftmanship*. Tematyka prezentacji dotyczyła
doskonalenia swoich umiejętności programistycznych oraz tego jak się uczyć i na co kłaść nacisk. Prelegent pokazał
przykłady (był też kod! :-)) i podał parę tytułów książek:
* "Thinking fast and slowly", Daniel Kahneman
* "Peak: Secrets from the New Science of Expertise", K. Anders Ericsson, Robert Pool
* "Deep Work: Rules for Focused Success in a Distracted World", Cal Newport

Prelekcja była nagrywana i polecam ją zobaczyć kiedy będzie dostępne wideo.

![badass.js]({{ site.url }}/assets/images/2017/04/4developers/2.jpg)

##### Evolving Architecture (Application Architectures II)
Prelegent opowiedział na co należy zwracać uwagę podczas projektowania systemów z prezentacją wielu przykładów, głównie
pochodzących z jego własnych doświadczeń zawodowych. Była to całkiem fajnie przeprowadzona prezentacja ze sporą ilością
ciekawych i czasami śmiesznych historii (*Po co robić kolejną klasę skoro w tej jest jeszcze tyle miejsca?*).

![Evolving Architecture]({{ site.url }}/assets/images/2017/04/4developers/3.jpg)
![Evolving Architecture]({{ site.url }}/assets/images/2017/04/4developers/4.jpg)

##### Utrzymywalne mikroserwisy - naga prawda (Bottega IT Minds)
Utrzymuje się trend prezentacji o mikroserwisach (przynajmniej od ostatniego roku), które mają na celu wyjaśnienie, że
mikroserwisy nie są lekiem na całe zło, a żeby mieć z nich jakieś wymierne korzyści to trzeba się na tym po prostu znać.

Kilka ważniejszych punktów prezentacji:
* design for failure
* monitorowanie aplikacji jest niezbędne
* automatyzacja przy pomocy kodu (Wszystkiego! Czyli infrastruktury, konfiguracji, CI - pipelines)
* jeśli poprawka do błędu znalezionego na produkcji będzie wdrożona po 30 minutach to biznes się tym nie przejmie

![Utrzymywalne mikroserwisy - naga prawda]({{ site.url }}/assets/images/2017/04/4developers/5.jpg)

##### Memento memori (Bottega IT Minds)
Zostało pokazanych kilka ciekawych rzeczy, które skłoniły mnie do sprawdzenia niektórych miejsc aplikacji nad którą pracuję ;-)
Polecam zobaczyć nagranie kiedy będzie dostępne.

##### Architecture antipatterns and how to beat them (Bottega IT Minds)
Solidna prezentacja, która trwała dwie godziny. Początkowo nie miałem jej w swojej agendzie, ale nie żałuję, że ostatecznie
tam trafiłem. No dobra, jedynym minusem był fakt, że warunki były ciężkie bo musiałem stać gdzieś przy drzwiach, a na
sali było strasznie duszno - wszystko przez to, że sala pękała w szwach. Myślę, że śmiało mogę powiedzieć, że była to
najlepsza prelekcja na jakiej uczestniczyłem tego dnia.

Koniecznie trzeba zobaczyć jak tylko pojawią się nagrania!
 
![Architecture antipatterns and how to beat them]({{ site.url }}/assets/images/2017/04/4developers/6.jpg)

## Reszta prelekcji
Ostatnie trzy prezentacje w których brałem udział dotyczyły zagadnień, które nie były mi obce, ale mimo wszystko było
warto w nich uczestniczyć bo podczas każdej usłyszałem coś nowego i interesującego.
* Porty i adaptery (Application Architectures I)
* Pogromcy mitów: HTTP/2 i wydajność stron WWW (Front-End)
* Messaging Queues (PHP)

# Ogólne wrażenia
To był mój pierwszy raz na 4developers i pierwszy raz na tak dużej konferencji. Ogólnie jestem
pod wrażeniem organizacji i przygotowania bo ogarnięcie tak dużej liczby osób (ponad 1800) nie jest łatwe. 
Ogólnie nie ma się do czego przyczepić... No chyba, że do braku stickera w pakiecie startowym ;-)

Żałuję, że jest to konferencja jednodniowa bo ilość ciekawych prezentacji z których musiałem zrezygnować na rzecz innych
jest za duża!

No, ale podsumowując... Było ciekawie i inspirująco, myślę, że mogę powiedzieć: do zobaczenia za rok!