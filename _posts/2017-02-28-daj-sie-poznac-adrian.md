---
date: 2017-02-28 20:30
title: "Daj się poznać 2017 [Adrian]"
layout: post
description: Parę słów na temat "Daj Się Poznać" i projektu AUDITOR
tags: apietka dsp2017-adrian
category: dsp2017-adrian
author: apietka
---

## Daj Się Poznać - a co to jest?

**Daj Się Poznać 2017** to inicjatywa Macieja Anisierowicza znanego z m.in prowadzenia bloga [devstyle.pl](http://devstyle.pl). W tym roku postanowiłem spróbować swoich sił i przez 10 tygodni dostarczać nieco oprogramowania oraz opisywać swoje programistyczne działania w postaci postów.

## Jaki projekt postaram się realizować?

Projekt w wersji roboczej nazwałem **AUDITOR**. Ma on na celu ułatwienie procesu audytu kodu oprogramowania. Dość często zdarza mi się wykonywanie weryfikacji gotowych projektów, które potencjalnie mogą zostać przejęte przez firmę w której pracuję. Aktualnie ten proces jest dość żmudny i wymaga ciągłego przełączania kontekstu pomiędzy IDE, a Wordem. Czas to zmienić! Chcę aby po zakończeniu audytu kodu i pozostawieniu komentarzy w konkretnych plikach kodu źródłowego można było wygenerować plik (PDF, txt) zawierający wszystkie uwagi wraz z fragmentami kodu. Dotychczas realizowane było to za pomocą metody copy-paste do Worda.

Oczywiście to tylko jedna z części przeprowadzanego audytu. Jednak na ten moment w.w założenia ułatwią jedną z najżmudniejszych części.

Kto wie, ale może po DSP2017 albo jeszcze w jego trakcie uda mi się zintegrować to narzędzie z narzędziami SCA dostarczając całkiem przyzwoity zaczątek raportu dostarczanego po audycie kodu źródłowego? :)

## Gdzie masz chłopie repozytorium?

Repozytorium kodu będzie dostępne tutaj: [github.com/devenvpl/auditor](https://github.com/devenvpl/auditor).