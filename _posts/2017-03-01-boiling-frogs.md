---
date: 2017-03-01 23:15
title: "Boiling Frogs 2017 - Software Craftmanship Conference"
layout: post
description: Relacja z tegorocznej edycji konferencji "Boiling Frogs"
tags: mksiazek dsp2017-mateusz konferencja
category: dsp2017-mateusz
author: mksiazek
comments: true
---

![Boiling Frogs logo]({{ site.url }}/assets/images/2017/03/boiling-frogs/main.jpg)

## Wstęp
W ostatnią sobotę lutego (25.02.2017 r.) odbyła się wrocławska konferencja *"Boiling Frogs" Sofware Craftmanship*.
Była to dopiero druga edycja tej konferencji, ale widać jak bardzo była potrzebna podobna inicjatywa w tym mieście,
ponieważ wzbudziła bardzo duże zaintersowanie społeczności i uczestniczyło w niej około 1000 osób.
Jest to niewątpliwie imponujący wynik.

Osobiście bardzo czekałem na tą "imprezę" i cieszę się, że całkiem przypadkiem trafiłem na informację o *BF* w 
okolicach grudnia. Nie znałem wcześniej tej konferencji, ale po przeczytaniu agendy wiedziałem, że muszę się tam pojawić.
Od razu namówiłem kilku znajomych z pracy i zarezerowaliśmy miejsca.

![]({{ site.url }}/assets/images/2017/03/boiling-frogs/2.jpg)

## Organizacja przed i w trakcie konferencji
Ponad tydzień przed konferencją jako uczestnik otrzymałem wiadomość email ze wszystkimi niezbędnymi informacjami
organizacyjnymi, a także informację na temat parkingu. Po przyjeździe na miejsce nie było żadnych niespodzianek,
a rejestracja odbyła się sprawnie.

To była moja pierwsza wizyta we *Wrocławskim Centrum Kongresowym* i chociaż co do samego miejsca (budynku) mam mieszane
uczucia to do obsługi, cateringu nie można mieć żadnych zastrzeżeń.

## Konkrety
Czas przejść do meritum i podsumować prelekcje w których uczestniczyłem jako słuchacz.

Niestety muszę przyznać, że przed samą konferencją miałem ciut wyższe oczekiwania w porównaniu z tym co tak naprawdę
wyniosłem i czego nowego się dowiedziałem. Prawdopodobnie spora też w tym moja wina bo mogłem poświęcić krótką chwilę dzień
wcześniej aby przeanalizować na jakie prezentacje powinienem się udać (*warto zapamiętać na przyszłość*).

![]({{ site.url }}/assets/images/2017/03/boiling-frogs/1.jpg)

###### Prezentacje, które zasługują na wyróżnienie:
* Jeśli tylko jest taka możliwość to moim stałym punktem każdej konferencji są prezentacje prowadzone przez
[Mariusza Gila](https://twitter.com/mariuszgil), który jest moim "osobistym pewniakiem". Tym razem przedstawił temat
["*Back to forgotten roots*"](https://speakerdeck.com/mariuszgil/back-to-forgotten-roots), który w fajny sposób opisuje 
"problemy codzienne".
 
* [Wojtek Gawroński](https://twitter.com/afronski) ze swoją prelekcją "*Functional Programming in the wild*", wychodzi do
ludzi i udowadnia, że programiści języków funkcyjnych nie gryzą i są otwarci na świat ;-) Kawał solidnej prezentacji!

* Prezentacja "*Serverless Architecture*", którą poprowadził Michał Kurzeja pozwoliła mi w łatwy sposób poznać podstawowe
koncepcje tematu *serverless*.

* Paweł Słomka i "*100 postów w rok*". Panie Pawle, mam nadzieję, że będę za rok tam gdzie jest Pan teraz ;-)
 
* Dodatkowo słyszałem bardzo dobre opinie o prezentacjach "*Data i czas dla programistów*" (Michał Pipa) oraz
"*Agile&Architecture*" (Jarosław Pałka). Niestety sam nie byłem na nich obecny, jednak mam je oznaczone jako "muszę zobaczyć",
kiedy pojawią się materiały filmowe na kanale [Boiling Frogs](https://www.youtube.com/channel/UCgUfIjfLvWmARsQ-d5gPzrw).

## Podsumowanie
Mimo nie do końca przemyślanego doboru ścieżki z mojej strony to konferencję (zarówno część merytoryczną jak i organizacyjną)
oceniam jak najbardziej na duży plus i na pewno jeśli tylko będzie taka możliwość to pojawię się na kolejnej edycji już 
w przyszłym roku.
