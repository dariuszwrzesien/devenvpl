---
date: 2017-06-01 23:59
title: "Dotrwałem do końca konkursu Daj się poznać 2017!"
layout: post-with-related-tag
description: Podsumowanie mojej przygody w konkursie Daj się poznać 2017
tags: mksiazek dsp2017-mateusz krauza
category: dsp2017-mateusz
author: mksiazek
comments: true
related_tag: "dsp2017-mateusz"
related_title: "Daj Się Poznać 2017"
related_message: Zobacz wszystkie posty, które powstały w ramach konkursu <a href="http://devstyle.pl/daj-sie-poznac/">Daj Się Poznać 2017</a>.
---

Tooo już koniec! Od początku marca do końca maja uczestniczyłem w konkursie *Daj się poznać*, którego głównym założeniem
jest regularne blogowanie. Zasada podstawowa to 2 posty tygodniowo przez 10 tygodnii. Sporo, szczególnie dla początkującego
"w tej branży". Dodatkowo oprócz tego trzeba było realizować jakiś projekt w dowolnej technologii i tematyce - ważne aby
coś programować i opisywać swoje postępy prac.

## Dotrwałem!
Do konkursu zgłosiło się 981 osób, a do samego końca przetrwało 184 uczestników... Wśród nich jestem także ja! :smiley:
Jest to dla mnie ogromny sukces, ponieważ blog powstał kilka dni przed startem DSP i nie miałem wcześniej większego
doświadczenia z blogowaniem. Nie byłem przekonany czy uda mi się utrzymać ten ciąg pisania postów, jednak jak się
okazuje dało się to zrobić.

Aktualnie trwa wyłanianie najlepszych blogów, które zostaną nagrodzone na oficjalnej gali finałowej, która odbędzie się
w Warszawie 17 czerwca w siedzibie Microsoftu.

## Co z tego wyniosę
Prawdę mówiąc decyzja o założeniu bloga została podjęta kilka dni przed końcem rejestracji do konkursu DSP, jednak wcale
nie było to tym motywowane. Na dołączenie do DSP zdecydowałem się w ostatnim momencie i była to chyba najlepsza decyzja
jaką mogłem podjąć. Chcąc dotrwać do końca konkursu miałem mocną motywację aby pisać te minimum 2 posty tygodniowo co
w rezultacie pozwoliło mi wkręcić się w ten klimat troszkę bardziej.

Czasem nie było ochoty, pomysłu czy też czasu do napisania posta, ale wtedy się zmuszałem i zawsze coś udało się stworzyć.
Przy okazji poznałem sporo rzeczy bo chcąc o czymś napisać najpierw trzeba było się do tego przygotować i poczytać
co nieco w internecie.
 
## Projekt
Ogólnie rzecz biorąc jestem zadowolony z tego co udało się skodzić w tym czasie. Powstała cała logika aplikacji oraz
API z wykorzystaniem GraphQL (jest hype, jest fejm). Na razie nie ma zaimplementowanej jeszcze żadnej obsługi użytkowników.

W warstwie prezentacji powstała podstawowa strona oparta o Angulara 4. Na razie front komunikuje się z backendem i wykonuje
bardzo podstawowe operacje.

Nie udało mi się nigdzie opublikować tego projektu chociaż miałem takie zamiary. Zaniechałem to jednak bo uznałem, że lepiej
to zrobić kiedy aplikacja będzie "w lepszej kondycji".

Na pewno chciałbym kontynuwać prace nad tym projektem i dociągnąc go do końca bo nie chciałbym zmarnować poświęconego czasu,
a czuję, że może wyjśc z tego coś całkiem ciekawego.

Więcej informacji o projekcie dostępnych jest pod tagiem [#krauza](/tag/krauza.html), a repozytorium dostępne jest w
serwisie [GitHub](https://github.com/mejt/Krauza).

## Co dalej?
Blog powstał na szybko bez większego nakładu pracy aby jakoś wyglądał, na początek najważniejsze było sprawdzenie czy
się do tego nadaję. Trzeba było najpiew konkretnego contentu, aby zweryfikować czy jest sens bardziej się angażować
w całą otoczkę, jednak jak widać, jest potencjał w tym aby zostać z blogowaniem na dłużej. W najbliższym czasie chciałbym
aby ten blog stał się trochę ładniejszy. Zastanawiam się również nad podstawowym atakiem social media, czyli założeniem
FanPage na Facebooku.

Najważniejsze jednak aby utrzymać to co udało się wypracować - regularne pisanie postów! Nie zakładam, że będą się tutaj
pojawiać 2 posty tygodniowo bo jednak jest to trochę zabójcze tempo, jednak fajnie by było gdybym wrzucał coś raz na
tydzień, ewentualnie raz na dwa tygodnie. Myślę, że jest to optymalny przedział w którym można się dobrze przygotować
do napisania posta i poświęcić trochę czasu aby był dobry, bo jak wiadomo nie ilość, a jakość jest ważna :smiley:
